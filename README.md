(lokun).is - Utanlandsbandvídd fyrir almenning
==============================================


Núna á næstu dögum mun (lokun) fara í loftið. Við munum selja
áskrift fyrir 2000 krónur á mánuði en með henni geturu halað
niður allt að 1 TB af gögnum erlendis frá!


Hvernig virkar þetta?
---------------------

Við kaupum gagnamagn ódýrt í íslensku gagnaveri. Þú setur upp
lítið svaka einfalt forrit sem keyrir í bakgrunni á þínum
tölvum (hægir ekki á þeim, ekkert vesen). Þetta forrit beinir
erlendri traffík í gegnum okkur á leið sinni til útlanda og þar
af leiðandi reiknast hún ekki sem partur af erlendu gagnamagni á
netreikningnum þínum. Svo einfalt er það.


Þarf ég að nota þetta forrit ykkar? Hvað ef ég keyri ekki Windows?
------------------------------------------------------------------

Þjónustan okkar virkar líka fullkomlega með OpenVPN, sem er opinn
hugbúnaður og keyrir á Windows, Linux, OS X, Android og guð má
vita hverju fleiru. Athugaðu að þetta krefst mun erfiðari
uppsetningar og mun senda íslenska traffík í gegnum okkur líka
nema þú grípir til flókinna aðgerða.


Ætlið þið að stórgræða á þessu?
-------------------------------

Lítur það út fyrir það með þetta verð? Við fórum eins nálægt
kostnaðarverði og við þorum og vonum að þetta standi undir sér.
Við erum báðir forritarar með ágætis tekjur og erum svo
sannarlega ekki að stofna þetta með vonir um lúxusjeppa og
hádegisbrunch á Hilton.


Hverjir eruð þið?
-----------------

Benedikt Kristinsson - benedikt.k hjá gmail púnktur com
Karl Emil Karlsson - kek7 hjá hi púnktur is

Við munum setja opinbert @lokun.is email hingað um leið og isnic
hefur samþykkt lénið.


Hvaðan kemur nafnið (lokun)?
----------------------------

Lokun er íslensk þýðing á enska orðinu "closure" en við erum mjög
hrifnir af lokunum í almennum kóðaskrifum.


Unnuð þið Startup Weekend Reykjavík?
------------------------------------

Já! [Sjá hér!](http://www.mbl.is/frettir/innlent/2013/03/17/natturulegir_sterar_og_nudd/)

